„Това е свободно minix-подобно ядро за i386(+) базирани AT-машини“, така започват бележките по първата версия на Linux (0.01) в началото на Септември 1991. „Както номера на версията (0.01) подсказва, това не е узрял продукт. В момента само част от AT-хардуера се поддържат (забележима е липсата на mount/umount).“ За зареждането на оригиналното 0.01 Linux ядро се е изисквало зареждане с minix, и драйверът за клавиатурата е бил написан на асемблер, статично вързан към Финландска клавиатура. Включените елементи били главно пример за сравнение с minix и включвали ефективното използване на 386 чипа, вместо остарелия 8088, използването на системни извиквания (system calls) вместо подаването на съобщения (message passing), цялостна многонишкова (multithreaded) файлова система, минимален task switching и видими прекъсвания (interrupts). Линус Торвалдс отбелязал, „принципът при имплементирането на Linux беше: направи го да работи бързо. Аз исках просто ядро и едновременно с това, достатъчно мощно, за да върви с него голяма част от Unix софтуера.“ В секция озаглавена „Извинения усмивка“ той отбелязва:

„Това все още не е 'майката на всички операционни системи', и всеки който се е надявал за това ще се наложи да изчака до първата истинска версия (1.0), и дори тогава вие едва ли бихте искали да преминете на нея от minix. Това в source-а за тези, които ги интересува какво представлява Linux, и той все още не се поддържа.“

Линус първоначално искал да кръсти новото ядро "Freax". Според Wikipedia, името Linux в действителност е измислено от Ари Леммке, който поддържал по това време ftp.funet.fi, FTP сървъра, от който ядрото се е дистрибутирало първоначално.

Първото споменаване което Линус прави свързано с Linux е до Usenet групата comp.os.minix със заглавие, „Какво най-вече бихте искали да видите в minix“. Писмото започва така:

„Аз правя (свободна) операционна система за 386 (486) АТ клонинги (само като хоби, няма да бъде голяма и професионална като gnu). Това се готви от април и започва да приема завършен вид. Бих искал коментари върху нещата, които хората харесват/нехаресват в minix, тъй като моята операционна система прилича на нея (същият физически вид
на файловата система (заради практически причини)).“

Linux 1.0 е пуснат на 13 Март 1994, поддържайки само 32-bit i386 архитектура. Въпреки това, само 1 година по-късно на 7 Март 1995, когато е пуснат Linux 1.2 той вече е портнат до 32-bit MIPS, 32-bit SPARC и дори за 64-bit Alpha. При пускането на Linux 2.0 на 9 Юни 1996, той вече поддържа и 32-bit m68k (Motorolla 68K) и 32-bin PowerPC архитектури. И прескачайки до Linux 2.6, за пръв път пуснат през 2004, той продължава да бъде портван до огромна бройка допълнителни архитектури.

Целият текст на писмото можете да намерите тук (на Английски): http://www.cs.cmu.edu/~awb/linux.history.html
